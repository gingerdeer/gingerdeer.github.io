---
title: "Laiskan noidan sanat"
last_modified_at:
author: author
---

Lyhyesti melkein maagisesta riippumatosta, 
joka kykenee jopa ihmetekoihin. 
Ainakin voimaannuttaviin päiväunimatkoihin. (Samaiselta kurssilta) 


Riippumattoni raukea,  
Leposija liedon, laiskan,  
Päästä minut pälkähästä,  
Vaivoistani vapauta.  

Poista poika pintehestä,  
Vierettele velvoitteeni,  
Unohuta uudet, vanhat,  
Kurjat kaiket karkoita.  

Turhat huolet taakse heitä,  
Säädöt, stressini selitä,  
Pajattele puolestani,  
Selkävaivat selvittele.  

Nukahduta noiannuolet,  
Ranka riutunut raukaise,  
Liha väsynyt vetäise,  
Väsymästä lojumahan,  
Sujuvasti sluibaamahan.  
Kanna luota katehien,  
Luota loitsivien kauas.  

Eipä laula Lappalainen,  
Laula Lappi, noiu noita,  
Taikka tunge turjalainen,  
Taitavat näkijät näe.  
Kun mä uinun unten mailla,  
Loitsun luota lojun, lienen,  
Tuuittelen takkujani,  
Hykertelen hyvissäni.  

Kanna vaikka kalman maille,  
Tuuitappa Tuonelahan,  
Lykkää luottehet luokseni,  
Synnyt syvät syömmeheni.  

Sitähän nuo sanovatkin,  
Viisastelevat viekkahat,  
Jotkut paljon työtä tekee,  
Viisas pääsee vähemmällä.  
Muista myöskin virvoitella,  
Päiväunen päättäjäksi,  
Yöunen unohtajaksi,  

Tämän teon tekijäksi,  
Tämän päästön päästäjäksi
