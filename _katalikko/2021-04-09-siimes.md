---
title: "Siimes"
last_modified_at:
excerpt: "<br>"
---  


Siimes sielunmaisemaksi  
Hiidenpeitosta hiljaiseen  
Kumma käynti kuljennalle  
Tuonne tuntemattomille  

Katalikkoon kaukaiseen  
Kauas mielen mielivaltaan  
Hengen haltijan alaksi  
Tutulta maalta kauaksi  

Siimeksessä itsessänsä  
Hengessänsä luonnossansa  
Ruumiissansa ruumiistansa  
Piiristänsä piilemästä  

Katalikkoon kaukaiseen  
Kauas mielen mielivaltaan  
Hengen haltijan alaksi  
Tutulta maalta kauaksi  

Siimeksestä askeleksi  
Tajuksi taidoksi taipui  
Ruhon rungoksensa taitoi  
Runon sanansa saatoksi  

Katalikkoon kaukaiseen  
Kauas mielen mielivaltaan  
Hengen haltijan alaksi  
Tutulta maalta kauaksi  

