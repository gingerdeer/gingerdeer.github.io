---
title: "Kuihtuma"
last_modified_at:
excerpt: "<br>"
---  

Kuihdu nuppu, kalpehinen.
Kuihdu kuulas, auttamaton.
Vanhan veden virratessa.
Vanhan vanan vartoessa.

Vino, vieras, vastakkainen,
Vaiti vaaran valjetessa.
Tuntemattomasta tunne,
Tietämättömästä tieto.
Kuihtuessaan tuntee kyllä,
Vähetessään senkin tietää,
Väljehtyessä väkensä,
Vaatimattoman voimansa.
Tuo toivonsa, tahtomansa,
Voimanlähde vaikealle,
Unohdettu ja korvattu,
Peitetty, jo pois pyyhitty.

Vähenevi vielä ääni.
Vähenevi vielä valo.
Vähenee ja tuntee tuonkin,
Tuntee tuon ja siten itsen.
