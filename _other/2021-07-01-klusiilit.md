---
title: "Kantauralin klusiilien seuraajat nykykielissä"
last_modified_at:
---  

Kirjoitelma Janne Saarikiven luennoimalle luentokurssille "Uralilaisten kielten äänne- ja sanaoppi", Helsingin Yliopisto, 2019. 


Rekonstruoidun kantauralin äännejärjestelmällä, sekä erityisesti sen klusiileilla on
monia yhteneväisyyksiä suomen kielen vastaavien järjestelmien kanssa, sekä myös
monia tärkeitä eroavaisuuksia. Pohdin tässä lyhyessä kirjoitelmassa nykykäsityksen
mukaan rekonstruoidun kantauralin klusiilien seuraajia nykykielissä. Pidän 
pohdinnan varsinkin pienempien sukukielten kohdalla melko yleisenä. Tämä tarkoittaa, 
että puhun yleisesti mordvalaiskielistä “mordvana”, sekä saamelaiskielistä “saamena”,
ja pohdin niiden äännejärjestelmiä tällä tasolla.


Suomen kieltä pidetään useasti äänneasunsa puolesta monin tavoin melko van-
hoillisena. Tämä pätee sekä perittyihin sanoihin, että vanhoihin lainasanoihin. 
Kummankin tapauksessa sanojen äänneasu suomen kielessä vakiinnuttuaan pysyy 
melko samanlaisena jopa pitkiäkin aikoja nykytieteen näkökulmasta. Käytetään jopa
ilmaisua “kielellinen jääkaappi”. Aloitan pohdintani tämän, sekä oman 
suomenkielisyyteni vuoksi, suomen kielen konsonanteista.


Suomen nykykieli sisältää soinnittomat klusiilit (/k/, /t/, /p/), sekä niiden 
soinnilliset vastineet (/g/, /d/, /b/); soinnittomat sibilantit (/s/, /S/); nasaalit (/m/,
/n/, /ŋ/); puolivokaalit (/V/, /j/); likvidat (/l/, /r/); sekä frikatiivit (/f/, /h/).
Näistä erityisesti soinnittomat klusiilit ja nasaalit ovat melko vanhakantaisia. 
Lainasanojen myötä rantautuneita ovat erityisesti soinnilliset klusiilit, sekä /f/ ja /S/.
On esimerkkejä sanoista, joiden rekonstruoidut kantamuodot ovat joko täysin, tai
lähes, samanlaisia kantauralilaisissa muodoissaan kuin nykysuomessakin. Talläisia
sanoja ovat esimerkiksi *elä- → elä- (elää, elämä), *kala → kala, sekä *pesä →
pesä. Lainasanoista mainittakoon suomen sana rauta, jonka on esitetty olevan mui-
naisskandinaavinen laina sanasta *rauði.


Kantaurali sisälsi nykykäsityksen mukaan soinnittomat klusiilit (/k/,/t/,/p/),
sibilantit (/s/, /s j /, /S/), affrikaatat (/ts/, /ts j /), nasaalit (/m/,/n/,/n j /,/ŋ/), 
likvidat (/l/,/r/), spirantit (/ð/,/ð j /,/x/), sekä puolivokaalit (/j/,/w/). 
Huomattavimpana erona nykysuomeen on selvästi soinnillisten klusiilien puuttuminen. On
myös monia äänteitä, joita ei nykysuomesta tai lähikielistäkään löydy. Näitä ovat
esimerkiksi lateraalit /ð/ ja /x/, sekä monien konsonanttien liudentuneet variantit ( s’, c’, ð’).


Kantauralin erkaantuessa tytärkielikseen syntyivät yleisimmän käsityksen mukaan
 samojedikielten sekä suomalais-ugrilaisten kielten haarat. Kantakielten 
rekonstruktiossa käytetään usein käsitystä aikakerroksittain länteenpäin liikkuessa 
tapahtuneista binäärisistä kielten erkaantumisista. Näistä erkaantumisia ovat 
kantaurali > kantasamojedi, suomalais-ugrilainen kantakieli; suomalais-ugrilainen 
kantakieli > ugrilaiset kielet, suomalais-permiläinen kantakieli; suomalais-permiläinen 
kantakieli > permiläiskielet, suomalais-volgalainen kantakieli jne. Seuraan itse samaa
jaottelua ottamatta kantaa sen kielihistorialliseen faktuaalisuuteen, vaan käyttäen
sitä jaottelun ja luokittelun apuvälineenä. Uralilaisten kielten sukupuu aiheena on
vuosien varrella ollut monenlaisen kiistan ja pohdinnan kohteena, ja kielille onkin
esitetty useita eri luokittelutapoja.


Samojedikielten nykyedustajia puhutaan Venäjällä Uralvuorten itäpuolella. 
Niihin kuuluvat esimerkiksi enetsin, nenetsin ja selkupin kielet. Kielet voidaan 
tarkemmin erotella pohjoissamojedikieliin (enetsi, nenetsi), sekä eteläsamojedikieliin
(selkuppi).


Pekka Sammallahti esittää kantauralin klusiileille seuraavia muunnoksia 
nykypäivän samojedikieliin tultaessa. Kantauralin ja kantasamojedin välillä klusiilien
katsotaan säilyttäneen äänneasunsa. Kantasamojedin ja nykykielten välillä taas 
tulkitaan tapahtuneen seuraavat muutokset pohjoissamojedin tapauksessa: *k > *s j -
ennen etuvokaaleja (*kitä → śitä); Nenetsissä *k- > h-; Enetsissä *p- > *f- (*pä →
fe); Nganasaninsamojedissä *k- > *s j - ennen *i ja *e -äänteitä (*kitä → śiti), sekä
*t:n ja *p:n liudentuminen ennen etuvokaaleja. Eteläsamojedin (selkupin) tapauk-
sessa: *k > q- takavokaalien edellä, *k- > š- etuvokaalien edellä (*kimå → šimi).


Suurimmat äänne-erot kantauralin ja suomalais-ugrilaisen kantakielen välillä
ovat pitkien vokaalien synty, sekä muutaman uuden äänteen sisällytys. Klusiilien
katsotaan säilyneen tässä vaiheessa pääosin samanmuotoisina. Ugrilaiskieliin 
siirryttäessä tapahtui muun muassa joitakin vokaalien lyhentymisiä, sekä muutamia
konsonanttimuunnoksia. Klusiilit tosin säilyivät pitkälti tässäkin vaiheessa. 
Nykypäivän ugrilaisiin kieliin kuuluvat obinugrilaiset hantin ja mansin kielet, sekä Un-
karissa puhuttava unkarin kieli. Obinugrilaisten kielten tapauksessa klusiilien 
katsotaan säilyneen pitkälti tähän päivään saakka. Mansin murteissa esiintyy *k >
x muunnos ennen etuvokaaleja, saman muunnoksen katsotaan tapahtuneen myös
eräissä Hantin murteissa.


Unkarin tapauksessa on tapahtunut paljon laajempia äänteenmuunnoksia 
verrattuna muihin uralilaisiin ja ugrilaisiinkin kieliin. Kielen puhuma-alue on myös
merkittävästi etäisempi lähimmistä kielisukulaisistaan kuin muiden kielten 
puhumaalueet. Kieli on ollut turkkilaiskielten vaikutuksen alla merkittävästi laajemmissa
määrin kuin lähisukukielensä. Klusiilien tapauksessa on tapahtunut merkittäviä,
mutta silti säännönmukaisia, muunnoksia. Sananalkuinen *p- muuntui säännölli-
sesti muotoon > f-, sekä katosi sanansisäisissä yhteyksissä. Sananalkuinen *t säilyi.
Vokaaliympäristöissä äänne muuttui muotoon > z (*kotå → ház). Sananalkuinen
*k- säilyi etuvokaalien edellä, ja koki muunnoksen > h- ennen takavokaaleja (sama
esimerkki); muissa yhteyksissä tapahtui muunnos > v taikka äänteen kato (*ikä →
év, *kelki → kell).


Permiläiskielillä tarkoitetaan Pohjois-Venäjällä Uralin alueilla puhuttavia 
Komin, komipermjakin, sekä udmurtin kieliä. Klusiilit säilyivät suomalais-permiläiseen
kantakieleen siirryttäessä. Kantapermiin syntyi uusia klusiileja, sekä muitakin 
konsonantteja, kuten soinnilliset sibilantit ja affrikaatat. Vanhojen klusiilien yhteydes-
sä tapahtui vokaalinvälisten yksittäisklusiilien kato (*śata → *śu), sekä nasaalin ja
klusiilin yhtymät denasalisoituivat (*lënti → *lud). Konsonanttijärjestelmän katso-
taan säilyneen pitkälti kantapermistä nykykieliin.


Permin jälkeen yleisin erottelu uralilaisten kielten välillä on suomalais-saamelaisten,
sekä volgalaisten kielten välillä. Volgalaisiin kieliin kuuluvat marin sekä mordvan
kieliryhmät.


Marin kiel(t)en konsonantit kokivat sibilanttien ja affrikaattojen tapauksissa
laajaa yhteenlankeamista. Klusiilit kokivat myös laajoja muunnoksia. 
Vokaaliympäristöissä klusiilit pitkälti spirantistuivat (*kota → kuðo). Nasaaliyhtymissä 
olevat klusiilit soinnillistuivat (*ponti → pondo). Geminaatat lyhenivät, ja kokivat
spirantistumisen (*šappama- → šowo).


Mordvalaiskielten klusiilit kokivat laajaa soinnillistumista, klusiili muuntui 
soinnilliseksi säännönmukaisesti sonoranttiyhtymissä, sekä vokaalien välisessä ympäris-
töissä (*kota > kudo, *lämpä → l’embe/l’ämbä). Äänteet *k ja *p muuttuivat 
puolivokaaleiksi vokaalien välissä, sekä joissain äänneyhtymissä (*s’epä → s’ive, s’ivä).
Geminaatat kokivat lyhenemistä (*säppä → sepe, s’äpä).


Seuraavaksi luokittelussa ovat suomalais-saamelaiset kielet, jotka jakautuvat 
itämerensuomalaisiin kieliin (mm. suomi, viro), sekä saamelaiskieliin 
(mm. pohjoissaame, inarinsaame).


Saamelaiskielten tapauksessa tapahtui laajoja vokaalimuunnoksia, sekä myös
konsonanttimuunnoksia. Vanhoille klusiileille tapahtui lähinnä denasalisaatio 
yhtymissä (*kunta → goddi), sekä keskikonsonanttien vahveneminen (astevaihtelu).
Kantasuomessa monet liudentuneet äänteet menettivät liudentuneisuutensa, 
sekä jotkin konsonantit vokaalistuivat. Klusiilit kuitenkin säilyivät laajalti. 
Merkittävä muutos tosin tapahtui äänneyhtymän *ti kanssa, joka läpikävi laajan *ti > si
muunnoksen (*läkti → läksi, *ykti → yksi; joiden tapauksessa esim. nykysuomen
taivutusmuotoja vertailemalla on huomattavissa vanhakantainen äänneperimä).


Kantauralin klusiileilla esiintyy siis laaja kirjo seuraajia nykykielissä, mutta
eräissä tapauksissa vanhat klusiilit ovat vieläkin havaittavissa, joko joissain 
erittäin hyvin säilyneissä vanhoissa sanoissa, tai sitten niiden taivutusmuodoissa. Kie-
len kehittyessä ovat erinäiset äänteenmuunnokset tavallisia, ja jopa vääjämättömiä.
Tavallisesti muunnokset kuitenkin säilyttävät osan alkuperäisen äänteen luonteesta.
Läpikäytyjen klusiilien seuraajat ovat säännöllisesti sijoittuneet 
ääntämisalueidensa kannalta samalle alueelle kuin edeltäjänsäkin (p ja f, t ja s). Monet muunnokset
myös edustavat yleisiä, maailman muissakin kieliryhmissä usein tavattavia, 
muunnoksia (soinnillistuminen vokaaliympäristöissä, spirantistuminen, sekä äänteellinen
reduktio).

Viitteet
[1] Saarikivi, Janne; Uralilaisten kielten äänne- ja sanaoppi; luentokurssi ja kalvot,
syksy 2019 <br/>
[2] Sammallahti, Pekka; Historical phonology of the uralic languages, 1988 <br/>
[3] Ison suomen kieliopin verkkoversio ( http://scripta.kotus.fi/visk/ ) <br/>
[4] Kallio, Petri; Kantasuomen Konsonanttihistoriaa; Suomalais-Ugrilaisen Seuran
Toimituksia 253, 2007 <br/>
[5] Kallio, Petri; Suomen kantakielten absoluuttista kronologiaa; Virittäjä 1/2006